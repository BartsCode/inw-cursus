# Installatie: Python en VS Code

Voordat we kunnen beginnen met programmeren, moeten we eerst onze programmeeromgeving opzetten. We zullen Python installeren en testen of alles correct werkt.

## Python installeren op Windows

1. Ga naar de officiële Python-website: [https://www.python.org/downloads/](https://www.python.org/downloads/)
2. Download de laatste versie van Python voor Windows.
3. Start het gedownloade installatiebestand.
4. Zorg ervoor dat je de optie "Add Python to PATH" aanvinkt tijdens de installatie.
5. Volg de verdere installatie-instructies op het scherm.


Deze installatie maakt enkele programma's aan, waarvan de belangrijkste het programma **IDLE**. Dit is een klein programmatje waarmee je Python code kan schrijven - een *code-editor* of gewoon gebruiken als *Terminal*. Een terminal (ook wel commandoregel, console of shell genoemd) is een op tekst gebaseerde interface om met je computer te communiceren. In plaats van te klikken op pictogrammen en menu's (een Grafische Gebruikersinterface of GUI), voer je tekstcommando's in om taken uit te voeren.


## (Optioneel: Visual Studio Code installeren)

Visual Studio Code is een krachtige, lichtgewicht code-editor die uitstekend geschikt is voor Python-ontwikkeling en voor vele andere programmeertalen. Zo kan je VS Code installeren:

1. Ga naar de officiële VS Code-website: [https://code.visualstudio.com/](https://code.visualstudio.com/)
2. Klik op de "Download for Windows" knop.
3. Zodra het downloaden voltooid is, start je het installatiebestand.
4. Volg de installatie-instructies. De standaardinstellingen zijn meestal voldoende.

Na de installatie van VS Code, moeten we het configureren voor Python-ontwikkeling:

1. Open VS Code.
2. Ga naar de Extensions view door op het vierkante icoon in de linkerzijbalk te klikken of door `Ctrl+Shift+X` te drukken.
3. Zoek naar "Python" in de zoekbalk.
4. Installeer de officiële Python-extensie van Microsoft.
5. Herstart VS Code na de installatie van de extensie.